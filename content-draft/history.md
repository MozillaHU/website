# A Firefox története

2004. november 9-én jelent meg a Firefox első
verziója (http://www-archive.mozilla.org/press/mozilla-2004-11-09.html).
A böngésző hamar népszerűvé vált és sokan használják ma is.

## A web hőskora

Az egész történet jóval korábban kezdődött. A Firefox alapjait Mozilla
Application Suite adta, amely a Netscape Navigátor nyílt forráskódúvá
tett böngészőjéből alakult ki. A Netscape ősét a Mosaic nevű webböngésző
adta, amelyet [Marc
Andreessen](http://en.wikipedia.org/wiki/Marc_Andreessen) írt [Eric
Bina](http://en.wikipedia.org/wiki/Eric_Bina)val közösen. Miközben Marc
Andreessen Illinois állam egyetemében tanult, részmunkaidőben a
[National Center for Supercomputing
Applications](http://en.wikipedia.org/wiki/National_Center_for_Supercomputing_Applications)
(NCSA) számára is végzett munkát, ahol Eric is dolgozott. Közös munkájuk
gyümölcs lett a NCSA Mosaic, amellyel használható vált Tim Berners-Lee
találmánya, a World Wide Web. Ezt ma már a köznyelv csak internetnek
hívja, és valójában több szolgáltatást nyújt.

<http://upload.wikimedia.org/wikipedia/commons/thumb/9/95/Mosaic_browser_plaque_ncsa.jpg/443px-Mosaic_browser_plaque_ncsa.jpg>

(Az Eric Bina és Marc Andreessen által írt Mosaic webböngésző
emléktáblája az új NCSA épületénél, University of Illinois at
Urbana-Champaign.)

## Előtérben a felhasználók

Az NCSA Mosaic volt az első felhasználóbarát böngésző, amely grafikus
megjelenítéssel és mindenki számára elérhetővé vált a Word Wide Web
varázsa.A www rövidítés ezt jelzi a weboldalak címeiben. Olyan
kunsztokra volt képes a Mosaic, mint az oldalba ágyazott
képmegjelenítés, a népszerű kortárs protokollok támogatása (FTP, NNTP és
gopher), Windowson elérhető verzió valamint a könnyű használat és
telepíthetőség.

Az legelső böngésző a Web megalkotójának, Tim Berners-Lee-nek nevéhez
fűződik. AZ 1991-ben megjelent böngészőt pedig úgy hívták: WorldWideWeb.
Ez a böngésző később Nexus névre lett átkeresztelve.

1992-ben és 1993-ban számos – napjainkban teljesen ismeretlen – böngésző
jelent meg. Az 1992-es évjáratból például a Line Mode Browser, a
ViolaWWW, az Erwise, a MidasWWW és a MacWWW/Samba böngészőket lehetne
megemlíteni, míg egy évvel későbbről a Cello, az Arena, a Lynx, és a
tkWWW lehetnek ismertebbek. Ezek közül a GPL licencű Lynx még ma is
elérhető a linuxos tárolókból, de rendelkezik windowsos porttal is.

<http://upload.wikimedia.org/wikipedia/en/a/a5/NCSAMosaic1.0Mac.png>

Az NCSA Mosaic 1.0 verziója fut a System 7.1 operációs rendszer alatt.
Az ablakban a Mosaic Communications Corporation (későbbiekben a
Netscape) weboldala látható.

„A Web első generációját Tim Berners-Lee indította el az Uniform
Resource Locator (URL), a Hypertext Transfer Protocol (HTTP), és HTML
szabványok megalkotásával és a prototípusok UNIX-alapú rendszerekhez
történő elkészítésével. Pár ember úgy vélte, hogy a Web jobb lehet mint
a Gopher.

A második generációt Marc Andreessen és Eric Bina készítette NCSA Mosaic
böngésző jelentette. Néhány ember millió ember úgy gondolta, a Web jobb
lehet mint a sex.

A harmadik generációt Andreessen és Bina indította el azzal, hogy
elhagyták az NCSA és megalakították a Netscapet... "

Bob Metcalfe, InfoWorld, 1995. augusztus 21, 17. évfolyam, 34. szám

## Saját céggel az internetért

Miután Andreessen 1993-ban megszerezte diplomáját, Kaliforniába
költözött. Ott találkozott Jim Clackkal, aki 1981-ben alapította a
Silicon Graphics-t (SGI). Jim éppen akkor hagyta el az általa alapított
céget és remek üzleti lehetőségeket látott a Mosaicban. Hamarosan
megalakuló Mosaic Communications Corporation megkezdte működését
Mountain View-ban, Kaliforniában. Andreessen lett a vállalat elnöke,
amely aztán Netscape Communications néven vált ismertté, fő termékük, a
Netscape Navigator által. []{#anchor}A Mosaic társfejlesztője Eric Bina
is társalapító volt a cégben.

A Netscape 1994 október 13-án jelentette be, Mosaic Netscape 0.9 nevű
terméküket, amely a cég ígérete szerint hamarosan megjelenik és nem
üzleti felhasználásra ingyenesen elérhető lesz. A Mosaic Netscape
webböngésző nem a NCSA Mosaic forráskódján alapult, hanem teljesen
újraírt termék volt. A terméket rövidesen átnevezték Netscape
Navigatorra. Az 1.0 és az 1.1 béta változatai ingyenesen letölthetők
voltak 1994 november és 1995 márciusa között. Az első, 1.0-ás verzió
1994. decemberben jelent meg és céges előírásokban rögzítették, hogy a
nem kereskedelmi felhasználásra a Navigator ingyenes kiegészítve azzal a
megjegyzéssel hogy az internetes szoftver terjesztésének díjtalannak
kellene lennie. Ezt a vállalást két hónap múlva revideálták lecsökkentve
az oktatási és non-profit szervezetek körére.

## A nagy siker

A böngésző kétség kívül sikeres lett és Marc 24 évesen példakép lett. A
vállalat alapítása valamint a nyilvános részvény-értékesítése és tőzsdei
bevezetése kapcsán Andreessen hatalmas reflektorfényben találta magát.
Megjelent a Time címlapján és más magazinok címlapján is. Az internet
robbanásszerű elterjedésével, Marc az internet lufi generáció
vezéralakja volt: fiatal, huszonéves, technokrata, ambiciózus és munkája
gyümölcs dollármilliárdokat ér.

A Netscape sikerei felkeltették a Microsoft érdeklődését is. Felismervén
a Webben rejlő potenciált, a Microsoft a internetes forradalom
élharcosává kívánt válni. Ennek érdekében 1995-ben licencelték a Mosaic
forráskódját a Spygalss Inc.-től

A Spygalss Inc. az Illinois Egyetem és az NCSA fejlesztései köré épített
üzleti modellt és látta el őket technikai támogatással. 1994. májusában
a Spyglass licencelte az NCSA Mosaic böngészőt saját böngészőjének
kifejlesztéséhez. Ez a böngésző – ellentétben a Mosaic-kel – minden
támogatott platformon lényegében azonos forráskódból állították elő, és
ezért UNIX-on, Microsoft Windows-on, and Mac OS-en is azonos
szolgáltatásokat nyújtott.

## Böngészőháború

Ez a böngésző lett az alapja az Internet Explorernek. Az Internet
Explorer 1.0 1995. augusztus 16-án jelent meg a Windows 95
kiegészítésének szánt Microsoft Plus! for Windows 95 csomag valamint a
Windows 95 OEM részeként. Az ingyenesen terjesztett böngésző után a cég
nem fizette meg a szükséges díjakat a Spyglass felé. A Spygalss jogi
útra terelte sérelmeit és a bíróság 1997. január 22-én 8 millió dolláros
kártérítésre kötelezte a szoftveróriást.

1995-re az internet feltűnően népszerű lett, s a tömegmédia részévé
vált. Ezzel kezdetét vette az első böngészőháború.

A fejlődés egyértelműen felgyorsult. Új funkciók sora kerültek bele a
böngészőkbe ebben az időben, amelyek továbbfejlesztett változatait mind
a mai napig használjuk. A JavaScript, a Cascading Style Sheets (CSS)
mind abból az időből valók. A gyors fejlődés egyik negatív eredménye
volt az internet tagolódása,

A Netscape böngészője fénykorában 90% feletti részesedéssel bírt. De az
IE – a Windows részeként terjesztve – gyorsan növelte piaci
részesedését. Az Internet Explorer egyetlen előnye az volt, hogy a
Windows részeként a legtöbb telepített asztali gépen azonnal és
ingyenesen elérhető volt.

A Microsoft hatalmas emberi és anyagi erőforrásokat tett bele az
Internet Explorer sikerének támogatásába, többet mint amennyit a
Netscape egyáltalán képes lehetett volna. A Netscape egyedüli nagy
bevételt termelő terméke lényegében a Navigator volt. A Netscape
pénzügyileg sérülékeny volt. Ráadásul a Microsoft a Netscape egyéb
bevételi forrását is megcélozta például a Internet Information Server
(IIS) termékkel.

A Netscape ez ellen a stratégia ellen nem tudott mit tenni, egészen 1998
januárig, amikor mindenki számára ingyenesen elérhetővé tette
böngészőalkalmazását. 1997 év végére a Netscape pénzügyileg
megbicsaklott. A Netscape részesedése 1998-ban tovább olvadt és ezt a
tendenciát a Netscape már nem volt képes megfordítani. Ezzel a Netscape,
mint Dávid – elvesztettet a böngészőháborút Góliáttal szemben.

Az Egyesült Államok Igazságügyi Minisztériuma antitröszt pert
kezdeményezett a Microsoft ellen 1998. májusában. Annak ellenére hogy a
Netscape nem felperes volt ebben az ügyben, a Netscape vezetői idézést
kaptak az ügy kapcsán. Számos iratot bocsátottak a bíróság
rendelkezésére, közöttük a „rossz attitűd” néven közismertté vált teljes
levelezést is, amely a Netscape alkalmazottak között zajlott.
(<http://www.wired.com/politics/law/news/1998/09/14743>)

<http://upload.wikimedia.org/wikipedia/commons/7/74/Timeline_of_web_browsers.svg>

A internetes böngészők idővonala

## A Mozilla megalakítása

1998\. február 23-án a Netscape Communications Corporation létrehozta a
Mozilla projektet, amellyel a Netscape böngésző nyílt forráskódú
változatának – a Mozilla Appliaction Suite – fejlesztését kívánta
koordinálni. Eredetileg a Mozilla a technológiai szolgáltató cégeknek
szánták, mint amilyen a Netscape is, hogy üzleti modellt építsen a nyílt
forráskód köré. A Mozilla név a Netscape Navigator kódnevéből
eredeztethető. A Netscape Communicator 4.0 forráskódja lett a projekt
alapja, amelyet a Netscape a [Netscape Public
License](http://en.wikipedia.org/wiki/Netscape_Public_License) alapján
tett elérhetővé, amely a [GNU General Public
License](http://en.wikipedia.org/wiki/GNU_General_Public_License)
licencen alapult, de lehetővé tette a Netscape számára továbbra is a
kereskedelmi verziók előállítását. Néhány Netscape alkalmazottat bíztak
meg a közösség felépítésével.

Kiderült azonban, hogy a kód túlságosan bonyolult és összetett ahhoz,
hogy a közösség képes legyen közreműködni a fejlesztésben. A nyílt
forráskódú böngésző fejlesztése új irány vett és a Gecko leképzőmotor
alapjaival elkezdődött egy sokkal modernebb és modulárisabb böngésző
fejlesztése. Ekkor került a böngésző eszközarzenáljába az XML alapú
felhasználói felület leíró nyelv is a XUL, ami még napjainkban is a
leírja a Mozillához köthető asztali alkalmazások felhasználói felületét.

A Netscape-t végül 1999-ben megvásárolta az AOL, 4,2 milliárd dollárért,
és megtette Andreessen lett a számítógépes rendszerekért felelős
technikai vezető (CTO). Ebben ez évben került fel a MIT Technology
Review TR100 listájára amely a világ 100 legjobb 35 év alatti
innovátorát tartalmazta.

Amikor az AOL drasztikus költségcsökkentésre szánta el magát 2003-ban,
akkor a Mozilla Alapítvány megalapításával kezdődött meg az út amelyen a
Mozilla mind a mai napig jár. Ekkoriban már javában tartott a Mozilla
Suite szétvágása egyedülálló alkalmazásokra: Firefox internetes
böngészőre, Thunderbird email levelezőkliensre és Nvu – későbbiekben
KompoZer – weboldal-szerkesztő alkalmazásra.

A Mozilla Suite is tovább él, hiszen az eredeti elveket követe a Firefox
és a Thunderbird újdonságait mindig tartalmazza a SeaMonkey internetes
alkalmazáscsomag, amely magyar nyelven is elérhető a következő linken:
<http://www.seamonkey-project.org/releases/>

## A Mozilla Firefox születése

A Mozilla Firefox projektjét Dave Hyatt, Joe Hewitt és Blake Ross hívta
életre a Mozilla böngésző kísérleti ágaként. A Firefox 1.0-s verziója
2004. november 9-én jelent meg. Ezeket nagyjából egy-másfél évente
követték a további kiadások. A Firefox 1.5 2005. november 29-én került
kiadásra, a 2.0-s verzió pedig 2006 október 24-én került a nagyközönség
elé. A következő nagyobb kiadásra, a Firefox 3.0-s verzióra majdnem két
évet kellet várni 2008. június 17-től tölthették le a felhasználók. A
Firefox 3.5 kiadási dátuma 2009 június 30, a 3.6-os pedig 2010.
januárban 21-én várt elérhetővé. Az alaposan megújult Firefox 4.0
verziója (<http://itcafe.hu/cikk/firefox_4_0/megjott_a_4_0.html>) 2011
március 22-én jelent meg.

Ezek után a Mozilla áttért felpörgetett kiadási ütemtervre, amely
értelmében hat hetente jelenik meg új fejlesztéseket tartalmazó verzió.
Ennek a modellnek kétségtelen előnye, hogy tervezhetővé teszi a
kiadásokat, és az el nem készülő funkciók nem hátráltatják a program
kiadását, hiszen azok az azt követő kiadásokban kapnak majd helyet.
Hátránya, hogy a felhasználókat a megszokotthoz képest sok frissítés
zavarhatja. Mostanra ez a frissítési procedúra Firefoxban rejtve marad a
felhasználók előtt. A verziószámok az új kiadási modellel kapcsolatban
felgyorsult ütemben növekednek, de ez csak egy adminisztratív
következménye a változásának.

Az új verziók inkrementális módon sok kisebb és nagyobb újdonságot
hoztak. Ha végignézzük az újdonságok listáját, meg kell állapítani, hogy
a fejlesztés üteme nemhogy csökkent, de növekedett. Ha összehasonlítjuk
a közel másfél éve megjelent Firefox 5.0 és a a legújabb 16.0.2-es
verzió képességeit, akkor egy igen hosszú és tekintélyes listát kapunk
az újdonságokból és javításokból. Ez a lista legalább olyan meggyőző,
mint a Firefox 4.0 vagy azelőtti verziók újdonságai.

Csökkentve a nagy telepített gépbázissal rendelkező szervezetekre
nehezedő nyomást a Mozilla bevezette a kiterjesztett támogatású
verziókat, amelyek 42 héten keresztül csak hibajavításokat tartalmazó
frissítéseket kínál.

## A Mozilla Kiáltvány megvalósítása

Napjainkban a Mozilla tevékenysége jóval szélesebb, mint egy asztali
böngészőprogram és levelezőkliens kiadásánál. A szervezet foglalkozik
számos kísérleti projekttel, és a kísérleti projektekből alakult hasznos
szolgáltatásokkal és termékekkel.

A Mozilláról: <http://www.youtube.com/watch?v=e9jNYuivXZI>

Fő célkitűzése az innováció elősegítése és a választási lehetőség
elérhetővé tétele a felhasználók számára. A fejlesztéseknél fontos a
szabványos és biztonságos megoldások alkalmazása, hogy mindenki szabadon
fejezhesse ki önmagát és valósíthassa meg álmait a weben. Az alkalmazott
eszközkészlet az OpenWeb építőkövei, a HTML, a CSS, a JavaScript, a
WebGL, a WebAPI, a WebM és a többi szabványos vagy szabványosítás alatt
álló technológia.. Ezeknek az elveknek az alapjait a Mozilla Kiáltvány
írja le, amelyet itt olvasható el:
http://www.mozilla.org/about/manifesto.hu.html

Ezen felül a Mozilla egy globális közösség, amelynek tagjai az internet
jobbá tételén fáradoznak. Ebbe a közösségbe várunk mindenkit, aki
szeretne tenni az internet jövőjéért.

Források:

<http://www.netvalley.com/cgi-bin/intval/net_history.pl?chapter=4>

<http://en.wikipedia.org/wiki/Marc_Andreessen>

<http://en.wikipedia.org/wiki/History_of_Firefox>

<http://en.wikipedia.org/wiki/Internet_Explorer_1>

<http://en.wikipedia.org/wiki/Mosaic_%28web_browser%29>

<http://en.wikipedia.org/wiki/Cascading_Style_Sheets>


